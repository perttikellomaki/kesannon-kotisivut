---
permalink: /muistoissa/
title: "Koirat muistoissa"
---

## Pitsi

<figure style="width:200px" class="align-right">
  <img src="/assets/pitsi1.jpg">
</figure>
Jakailu Tanzanite, 14.5.2012 - 3.7.2023

Pitsi oli musta partistyttö, ja se tuli Kesannolle kesällä 2012
Yorkshiresta. Pitsi kisasi koiratanssissa ja paimennuksessa.

Valitettavasti kisaura päättyi vuonna 2019 kun Pitsin
molemmat polvet jouduttiin leikkaamaan. Lisäksi sen päästä löytyi
sidekudoskasvain, joka aiheutti epileptisiä kohtauksia.

Pitsi sai kasvaimeen sädehoitoa Tierspitalissa Zürichissä, ja
hoito tehosi hyvin. Myös polvileikkauksista se
toipui hyvin.

Pitsi poistui keskuudestamme tyylilleen uskollisena nopeasti.
Sillä oli sisäelimissä kasvain, jonka puhkeaminen aiheutti massiivisen
sisäisen verenvuodon, ja Pitsin kunto romahti muutamassa tunnissa.

## Tykki

Jazz Space Oddity, 24.10.2005 - 13.12.2019.

<figure style="width:300px" class="align-right">
  <img src="/assets/tykki1.jpg">
</figure>

Tykki oli Kesannon ensimmäinen alkuasukas. Asuimme vielä Tampereella
kun kasvattaja-Eija tuli astuttamaan Tykin emää Petsulla, mutta
tulimme kaupungin hälinästä Petsun ja Miinan kanssa maaseudun rauhaan
käymään.

Tykki kävi myös koiratanssikisoissa kokeilemassa, mutta paimennus oli
sen leipälaji. Tykillä oli lampaisiin ehdoton auktoriteetti, sen ei
juuri tarvinnut kysellä haluavatko rouvat siirtyä.

## Petsu

Boomtown No April Fool, 1.4.1999 - 26.10.2011.

<figure style="width:300px" class="align-right">
  <img src="/assets/petsu1.jpg">
</figure>

Petsun ansiota on, että päädyimme Kesannolle. Kävimme hakemassa Petsun
lammastilalta Ruotsista ja näimme siellä ensimmäistä kertaa
paimentavan partiksen. Sen jälkeen palasimme monena kesänä
paimennusleirille hakemaan oppia.

Lampaat olivat Petsun elämä, se ei halunnut mitään niin paljon kuin
pitää lauman kasassa. Harmi että tuohon aikaan ei vielä ollut
tarjolla nykyisen kaltaisia harjoitusmahdollisuuksia ja koulutusta,
Petsun motivaatiolla sillä olisi ollut potentiaalia vaikka
mihin. Kotona se oli ehdoton luottotyökoira.

## Niisi

Riddle, 1.4.2010 - 03.11.2010.

<figure style="width:300px" class="align-right">
  <img src="/assets/niisi1.jpg">
</figure>

Niisi oli musta partistyttö, joka oli luonamme aivan liian vähän
aikaa. Se jouduttiin lopettamaan lyhyen mutta rajun sairastamisen
jälkeen. Ruumiinavauksessa paljastui, että sillä oli ollut märkivä
keuhkotulehdus johon lääkehoito ei ollut purrut.

Niisin poismeno oli kova kolaus, se oli iloinen ja itsevarma pentu,
jolla olisi ollut kaikki mahdollisuudet olla erinomainen koti- ja
harrastuskoira.

## Putney

Bendale Good As Gold, 6.4.1996 - 27.07.2009.

<figure style="width:300px" class="align-right">
  <img src="/assets/putney1.jpg">
</figure>

Ruskea partisherra Putney oli ensimmäinen partacolliemme. Kävimme
hakemassa sen Herefordista Englannista. Putney oli varsin
erikoislaatuinen koira. Se osasi olla täydellinen herrasmies silloin
kun halusi, mutta pakottamalla sitä ei saanut tekemään mitään.

Putneyn kanssa eläminen johdatti meidät syvemmälle eläinkoulutukseen
kuin olisimme osanneet arvata.
