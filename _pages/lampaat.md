---
permalink: /lampaat/
title: "Lampaat"
---

<figure style="width:300px" class="align-right">
  <img src="/assets/lampaat1.jpg">
</figure>

Kesannolla on alusta asti ollut lampaita. Parina ensimmäisenä vuonna
ne olivat kesälampaita naapurin maatilalta, mutta sen jälkeen hankimme
omat lampaat. Katraassa on ollut enimmäkseen kainuunharmaita ja
suomenlampaita, ja niiden lisäksi erilaisia rotumiksejä.

Pääosin lampaat ovat olleet ostouuhia. Pertti oli jonkin aikaa töissä
kotona, ja silloin meillä oli ehkä maailman kiltein kainuunharmaspässi
nimeltä Poju.

<figure style="width:400px" class="align-left">
  <img src="/assets/poju1.jpg">
</figure>

Lampolana toimii vanha navetta. Tosin lampailla on vapaa pääsy laitumelle
myös talvisin, ja ne näyttävät viihtyvän ulkosalla paremmin kuin
sisällä lampolassa. Asiaan vaikuttaa varmasti myös se, että saamme
talviheinät naapurin hevostilalta isoissa kanttipaaleissa, ja
heinähäkki on laitumella paalin vieressä pressukatoksessa.