---
permalink: /kesanto/
title: "Kesanto"
---

<figure style="width:300px" class="align-left">
  <img src="/assets/kesanto1.jpg">
</figure>
Kun olimme aikamme pyörineet paimennusympyröissä, heräsi halu hankkia
oma maapaikka, jossa voisi pitää lampaita. Sellainen löytyi vuonna
2004 Kangasalta perikunnan myydessä purkukuntoista rintamamiestaloa 2,5 hehtaarin
tontilla.

<figure style="width:300px" class="align-right">
  <img src="/assets/kesanto2.jpg">
</figure>

Talo oli ollut jo muutaman vuoden asumatta, eikä puutarhaa sitä
ennenkään oltu juuri hoidettu. Tilan virallinen nimi on Takalahti,
mutta vähän kuin itsestään sen nimeksi vakiintui Kesanto.

<figure style="width:300px" class="align-right">
  <img src="/assets/kesanto3.jpg">
</figure>
Vuoden suunnittelun jälkeen aloitimme perusteellisen remontin. Vanha
talo käytännössä rakennettiin sisältä päin uudelleen, ja sen viereen
nousi kokonaan uusi siipi.

<figure style="width:300px" class="align-left">
  <img src="/assets/kesanto4.jpg">
</figure>

Muutimme Kesannolle syksyllä 2006. Vaikka olimme vannoneet, että
muutamme vasta valmiiseen taloon, todellisuus oli jotain
muuta. Alakerta oli asuttavassa kunnossa, mutta yläkerta täysin
alkuperäisessä kuosissa. Pikku hiljaa remontti on kuitenkin edennyt,
vaikka joitain listoituksia on edelleen tekemättä...
